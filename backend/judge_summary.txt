Sagen angår et udbud efter udbudslovens afsnit II af en rammeaftale om le‐
vering af idræts‐ og genoptræningsudstyr. Tildelingskriteriet var Pris.
Af udbudsbetingelserne fremgik: De efterspurgte produkter var opdelt i
110 produktgrupper, og tilbudsgiverne skulle i en tilbudsliste oplyse priser
for de produkter, som tilbudsgiverne forhandlede under hver produkt‐
gruppe. De enkelte produkter var ikke nævnt, men der var til illustration af
ordregiverens behov vedlagt en fortegnelse over ordregiverens historiske
anskaffelser af produkter under de enkelte produktgrupper. For mange af
produkterne i denne fortegnelse var angivet fabrikat. Ifølge udbudsbetingel‐
serne var henvisningerne til historiske anskaffelser alene »et udtryk for den
kvalitet Ordregiver er interesseret i at købe og ikke et udtryk for, at det er de
pågældende produkter og/eller producenter, Ordregiver ønsker at købe«.
Følgende var desuden bl.a. angivet: Tilbudsvurderingen ville blive fore‐
taget på grundlag af et fiktivt standardindkøb, kaldet en varekurv, indehol‐
dende ca. 200 sammenlignelige varer, der var repræsentative for ordregive‐
rens indkøbsmønster. Varekurven var fastlagt på forhånd og var arkiveret
hos ordregiveren. Det var en forudsætning, at der kunne findes mindst 150
sammenlignelige varer. Hvis en tilbudsgiver ikke kunne levere en efter‐
spurgt vare, ville den udgå af varekurven.
Efter at der var indkommet tilbud, udvalgte ordregiveren 152 (reelt 151)
varer, som ordregiveren vurderede som sammenlignelige. Ordregiveren fo‐
retog en beregning af de evalueringstekniske tilbudspriser på grundlag af
tilbudspriserne for disse varer og besluttede herefter at indgå kontrakt med
en tilbudsgiver.
En anden tilbudsgiver klagede derefter til klagenævnet bl.a. med to kla‐
gepunkter, der lidt sammentrængt kan gengives således:
Påstand 1. Ordregiveren havde overtrådt principperne om ligebehand‐
ling og gennemsigtighed samt udbudslovens § 45 ved at have anvendt en
usammenlignelig og ikke repræsentativ evalueringsmetode.
(Udbudslovens § 45 er reglen om tilbudsvurdering på grundlag af en va‐
rekurv, se kommentaren ovenfor).
Påstand 3. Ordregiveren havde overtrådt udbudslovens § 42 (om princi‐
pielt forbud mod at henvise til bestemte fabrikater ol.) ved at have henvist
S. 2 af 4
til specifikke fabrikater i fortegnelsen over historiske anskaffelser, subsidiært
ved ikke at have ledsaget henvisningerne med tilføjelsen »eller tilsvarende«.
Kendelsen går ud på ikke at tillægge klagen opsættende virkning, da be‐
tingelserne for opsættende virkning om uopsættelighed og en interesseafvej‐
ning ikke var opfyldt. Klagenævnet fandt imidlertid, at betingelsen om
fumus (at klagen har noget på sig) var opfyldt, idet der var udsigt, at de
ovennævnte klagepunkter og en påstand om annullation af tildelingsbeslut‐
ningen ville blive taget til følge. Ordregiveren har efterfølgende annulleret
(aflyst) udbuddet, hvorefter klagen er blevet tilbagekaldt.
Kendelsens stillingtagen til betingelsen om fumus er således blevet til kla‐
genævnets afgørelse af sagen. Klagenævnets begrundelse for denne stilling‐
tagen står i kendelsens s. 28‐33. I kendelsens s. 25‐27 er refereret en række
udtalelser i udbudslovens forarbejder, herunder nogle udtalelser i forarbej‐
derne til ændringen af udbudslovens § 160 pr. 1. juli 2019. Klagenævnets be‐
grundelse bygger tydeligvis på disse udtalelser, ikke mindst nogle af udta‐
lelserne, som kendelsen refererer i kursiv.
Begrundelsen kan gengives således, til dels sammentrængt, men i øvrigt
reelt ordret:
Udbudslovens § 45, stk. 2, om evalueringen ved sortimentsudbud må for‐
tolkes i lyset af lovens § 160 som affattet pr. 1. juli 2019. Det må således anses
for forudsat, at det skal beskrives entydigt og klart, hvilken fremgangsmåde
der vil blive anvendt til at udvælge varerne i en varekurv, således at den
endelige sammensætning af varekurven vil være en direkte konsekvens af
beskrivelsen.
Ved et sortimentsudbud skal tilbudsvurderingen efter underkriteriet Pris
efter klagenævnets praksis være repræsentativ for det forventede indkøb.
Dette kan opfyldes ved at inddrage et skønnet indkøbsvolumen eller ved at
foretage en vægtning af hver varelinje.
Efter det oplyste indgik 32 af de 110 produktgrupper ikke i evalueringen,
og det var hverken for tilbudsgiverne eller ordregiveren selv på forhånd fast‐
lagt og klart, hvor mange varer og produktgrupper der ville indgå i den. Det
var alene fastsat, at der ville blive udvalgt mindst 150 og højst ca. 200 »sam‐
menlignelige« varer, og der var ikke fastsat et minimum for antallet af pro‐
duktgrupper, der ville indgå i evalueringen. Det var desuden ikke nærmere
beskrevet, hvordan ordregiveren ville sikre, at »standardindkøbet« i sig selv
udgjorde et repræsentativt udsnit i forhold til det forventede indkøb.
Det var i den forbindelse ikke beskrevet i udbudsmaterialet, hvordan or‐
dregiveren om muligt ville sikre, at udvælgelsen af varer kom til at finde
sted på en saglig måde, der tog højde for den vilkårlighed, der lå i, at det
ikke på forhånd var kendt, hvilke varer tilbudsgiverne hver især ville tilbyde
henholdsvis undlade at tilbyde med den konsekvens, at en vare eller even‐
tuelt en hel produktgruppe udgik af evalueringen, fordi en vare ikke var ble‐
vet tilbudt, eller fordi tilbudte varer ikke var »sammenlignelige«.
S. 3 af 4
Det var indgået i klagenævnets vurdering, at produktgrupperne i væsent‐
ligt omfang var beskrevet med henvisning til navngivne fabrikater/vare‐
mærker. Udbudsbetingelserne forekom på dette punkt uklare og selvmodsi‐
gende og uegnede til at gøre det klart for tilbudsgiverne hvilken kvalitet der
blev efterspurgt ved priskonkurrencen, og dermed hvad der skulle gives til‐
bud på. Det var i denne sammenhæng i væsentligt omfang uklart og uigen‐
nemsigtigt, hvilket minimum af kvalitet tilbudsgiverne kunne tilbyde og
samtidig sikre, at et tilbudt produkt også ville blive vurderet som »sammen‐
ligneligt«.
Da tildelingskriteriet var Pris, skulle der i princippet ikke ske en egentlig
kvalitativ evaluering. Uanset dette forudsatte udbudsdesignet, at der blev
foretaget en kvalitativ vurdering af de tilbudte produkter med henblik på at
konstatere, hvilke produkter der var »sammenlignelige« og herefter kunne
indgå i evalueringen. Hvis en tilbudsgiver havde tilbudt flere sammenligne‐
lige varer, blev den billigste udvalgt. Det måtte herefter lægges til grund, at
udbudsdesignet forudsatte, at der blev foretaget en kvalitativ vurdering,
men som anført var det i væsentligt omfang uigennemsigtigt for tilbudsgi‐
verne, hvilke parametre tilbudsvurderingen ville blive foretaget efter.
Sammenfattende var det ikke utvetydigt og klart beskrevet, hvilken frem‐
gangsmåde der ville blive anvendt til at udvælge varerne i varekurven, og
det var heller ikke beskrevet, hvordan det ville blive sikret, at evalueringen
på grundlag af varekurvens endelige indhold ville opfylde kravet om at
være repræsentativ for det forventede indkøb.
Klagenævnet fandt herefter udsigt til, at påstand 1 og påstand 3 ville blive
taget til følge. Klagenævnet tog ikke stilling til visse anbringender fra klage‐
ren og tog heller ikke stilling til et yderligere klagepunkt om vurderingen af
klagerens tilbud (påstand 2).
Klagenævnet fandt videre udsigt til, at en påstand om annullation af til‐
delingsbeslutningen ville blive taget til følge, og klagenævnet konstaterede
herefter, at betingelsen om fumus var opfyldt.
Klagenævnet traf imidlertid afgørelse om ikke at tillægge klagen opsæt‐
tende virkning, da betingelserne om uopsættelighed og en interesseafvej‐
ning ikke var opfyldt. Klagenævnets udtalelser på disse punkter refereres
ikke.